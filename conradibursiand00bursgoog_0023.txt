...19-

Δαμοκρίτά Αἰνείου· Πολυαινῶ Αἰνείου. impositus erat igitur hic cippus
communi sepulcro duarum sororum quarum alteri nomen est Poly-aem,
cuius nullum praeter hoc novi exemplum.

Sed iam e Magnesia in Helvetiam, ex antiquis in nostra tempora rede-
·amus atque id agamus cuius causa haec praelusimus, Scilicet indicendae
sunt nobis scholae in hac nostra literarum universitate per hiemem anni
MDCCCLXIII'I -- MDCCCLXV habendae, quo munere nos quidem nunc et
primum et ultumum fungimur. Etenim cum senatus· universitatis nostrae
veterem illum morem ex quo praeter indicem scholarum patrio sermone
conscriptum alter latinitate donatus in publicum emittebatur abolendum esse
decreverit cumque hoc senatus consultum eorum qui in hac republica rebus
scholasticis praesunt magistratuum auctoritate confirmatum sit, tenuis hice
libellus agmen eorum qui ad indicandas scholas in hac literarum universitate
habendas scripti sunt claudet. Quod tamen non ita accipi volumusut ve-
tustum morem prorsus deseruisse et hanc quasi tesseram apud reliquas et
Germaniae et Helvetiae literarum universitates confregisse videamur, sed in
posterum quoque semel per annum libellum academicum edemus quo prae-
missa commentatione aliqua literaria nomina eorum commilitonum· qui solutis
quaestionibus a variis academiae nostrae ordinibus propositis praemium vel
laudem meruerunt renuntiabimus simulque nova certamina eruditionis com-
militonibus nostris indicemus. Vestrum igitur erit. optimi et humanissimi

commilitoneS, providere ut quam plurima victorum nomina in his tabulis
inscribere nobis liceat.

 

